---
layout: single
classes: wide
title: "Umkhosi we nguquko ka Mfumfu"
date: 2025-11-06
tags: moyo october-revolution isindebele
feature: true
header:
    teaser: /assets/images/Lenin-zcp-Oct.png
sidebar:
  - title: "About"
    image: /assets/images/Benny-Moyo.jpg
    text: "Benny Moyo is the ZCP's National Executive Secretary for Policy and Research"
---
Namhlanje sigubha umkhosi omkhulu womvukela owenzeka ngo 1917 yize ingasekho i U.S.S.R eyazalwa yilenguquko

Luqakathekile lolu suku ngoba yilo olwenza i U.S.S.R lamanye amazwe afana le Cuba, G.D.R, Czechoslovak, Yugoslavia asekele impi yethu yenkululeko. Yilo lolu suku olwaletha inkululeko e China, Laos, Kampuchea, Vietnam, Zimbabwe, Ethiopia, Angola, Namibia, Mozambique le South Africa.

Namhlanje siyazigqaja nge ngwalo zika Marx lo Lenin thina njengamakhomanisi sifundani kulo mvukela?

Nanku esingakufunda:

a). Kudingakala inhlanganiso yezisebenzi, abalimi kanye lezikhwica mfundo ezilombono lwenguquko kanye lohlelo olucacileyo.

b). Kumele siqoqe izisebenzi, abathengisa ezitaladeni, abalimi, kanye labafundi lezifundiswa babe yimbumba.

c). Kufanele sixoxisane lenhlanganiso yizisebenzi kanye le zakhamizi, kanye labalimi emakhaya ngenhlupho ababhekane lazo. Emakolitshini lema yunivesithizi,asikhulumisane labafundi lababalisi bakhona.

d). Kuzadingeka Kube lohlelo lokukhulumisana lamapholisa lama sotsha.

Asizibuzeni ukuba yini eyenza ukuba uJ.T Gumede oweye nguMongameli we ANC evakatshele e Moscow ngo 1927 athi ngibone ijerusalem entsha mkhulu umsebenzi madoda owokufeza injongo zempi yenkululeko.

<div class="poem">
Silethulela izigqoko bovulindlela  
Lakhetha indlela entsha  
Layicanda mhlaka 7 Lwezi  

Lenin, Karl Marx  
Lasitshiyela ilifa  
Umthapho ongapheliyo  

Izigqili zala ukuba  
Yizigqili  
Wabamkhulu umvukela  
Wawa umbuso ka Tsar  

Siyaziqhenya ngani  
Maqhawe  
Labhidliza ubuncindezelo  
Ababengasilutho baba ngabantu  

Watsho oka Gumede  
Ngiboni iJerusalem entsha  
Maqhawe lamaqhawekazi  
Lasihlomisa ngenguquko  
Ka Mfumfu 1917.
</div>

<p class="footer">Iyabonga iAfrika</p>

