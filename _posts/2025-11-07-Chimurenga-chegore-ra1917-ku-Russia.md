---
layout: single
classes: wide
title: "Chimurenga chegore ra 1917 ku Russia: Benny Moyo"
date: 2025-11-07
tags: moyo october-revolution shona
feature: true
header:
    teaser: /assets/images/Lenin-zcp-Oct.png
sidebar:
  - title: "About"
    image: /assets/images/Benny-Moyo.jpg
    text: "Benny Moyo is the ZCP's National Executive Secretary for Policy and Research"
---
Nhasi tiri kupemberera chiitiko chikuru chekurwira rusununguko chakaitika muna 1917 kunyangwe zvazvo nyika yeU.S.S.R isisipo.

Zuva iri rakakosha nekuti ndiro rakazokonzera kuti U.S.S.R nedzimwe nyika dzakaita seCuba, G.D.R, Czechoslovakia, Yugoslavia dzikwanise kutsigira hondo yedu yerusununguko. Chimurenga chemuna 1917 chakaunza rusununguko kuChina, Laos, Kampuchea (Cambodia), Vietnam, Zimbabwe, Ethiopia, Angola, Namibia, Mozambique neSouth Africa.

Nhasi tinodada nehungwaru uye zvidzidzo zva Karl Marx na Lenin. Nhasi isu sevanhu vebato reGutsaruzhinji tinozvibvunza kuti, chii chatinofanira kudzidza kubva muChimurenga ichi?

Hezvino zvatingadzidza:

a) Panodiwa musangano wevashandi, varimi, nenyanzvi dzefundo.

b) Tinofanira kuunganidza vashandi, vatengesi vemumigwagwa, makorokoza, varimi, nevadzidzi kuti vave mubatanidzwa mumwechete.

c) Tinofanira kukurukura nemasangano evashandi uye evagari vemuma dhorobha, pamwe nevarimi kumaruwa nezvematambudziko avanosangana navo zuva nezuva. Kumakoreji nemayunivhesiti, tinofanira kukurukura nevadzidzi nevadzidzisi.

d) Tinofanira kuva nehurongwa hwekutaura nemapurisa nemauto tichivaonesa gwara rakanana.

Nhasi uno ngatizvivhunzeyi kuti chii chakaita kuti J.T. Gumede, uyo aive mutungamiri weANC, paakashanyira Moscow muna 1927 ati, “Ndiri kuona Jerusalem itsva”. Ibasa guru kuumba musangano wevashandi unokwanisa kutipa rusununguko rwakazara. Ngatibatanei pamwechete tivake musangano wedu.

<div class="poem">

Isu tinokupa gwara nekuvheneka nzira
Sarudza nzira itsva
Zvivhunze nhasi musi wa 7 November

Lenin, Karl Marx
Vakatisiira nhaka
Tsime risingapwi

Povo yakaramba hudzvanyiriri
Udzvinyiriri povo yakaramba
Hutongi hwa Tsar hwakadonhedzwa

Tinodada nemi
Magamba
Makaparadza udzvinyiriri
Avo vakanga vasiri chinhu vakava vanhu

Gumede akataura
Ndinoona Jerusarema idzva
Magamba ose varume nevakadzi
Makatirwira muChimurenga
Muna October 1917.

</div>

<p class="footer">Afrika inokutendai</p>

